Nordmannen

Millom bakkar og berg ut med havet
 heve nordmannen fenget sin heim,
 der han sjølv heve tufterna gravet
 og sett sjølv sine hus uppå deim. 

Han såg ut på dei steinutte strender;
 der var ingen, som der hadde bygt. 
” Lat oss rydja og byggja oss grender,
 og so eiga me rudningen trygt.” 

Han såg ut på det bårutte havet;
 der var ruskutt å leggja ut på;
 men det leikade fisk ned i kavet,
 og den leiken den vilde han sjå. 

Fram på vetteren stundom han tenkte:
 Giv eg var i eit varmare land! 
Men når vårsol i bakkarne blenkte,
 fekk han hug til si heimlege strand. 

Og når liderna grønka som hagar,
 når det lavar av blomar på strå,
 og når næter er ljosa som dagar,
 kan han ingenstad vænare sjå. 
