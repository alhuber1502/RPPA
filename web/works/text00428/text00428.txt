Epigonii

[extras din]

Când privesc zilele de-aur a scripturelor române,
 Mă cufund ca într-o mare de visări dulci şi senine
 Şi în jur parcă-mi colindă dulci şi mândre primăveri,
 Sau văd nopţi ce-ntind deasupră-mi oceanele de stele,
 Zile cu trei sori în frunte, verzi dumbrăvi cu filomele,
 Cu izvoare-ale gândirii şi cu râuri de cântări. 

Iară noi? noi, epigonii? ... Simţiri reci, harfe zdrobite,
 Mici de zile, mari de patimi, inimi bătrâne, urâte,
 Măşti râzânde, puse bine pe-un caracter inimic;
 Dumnezeul nostru: umbră, patria noastră: o frază;
 1 Sometimes described as Voltairian in its rejection of religion, and defending a ëreligion of reason’ as its only progressive replacement, this manifesto comes closer to socialist views of Joseph Fourier and Saint-Simon. Bolliac’s engagé tone echoes his critical positions in other debates like the slavery of Gypsies, women’s subaltern place in society, or the humiliation of the poor, and puts one in mind of Shelley’s radicalism, especially when it comes to poetry being defined as the original law-giver of righteousness. 
În noi totul e spoială, totu-i lustru fără bază;
 Voi credeaţi în scrisul vostru, noi nu credem în nimic! 

Noi? Privirea scrutătoare ce nimica nu visează,
 Ce tablourile minte, ce simţirea simulează,
 Privim reci la lumea asta – vă numim vizionari. 
O convenţie e totul; ce-i azi drept mâine-i minciună;
 Aţi luptat luptă deşartă, aţi vânat ţintă nebună,
 Aţi visat zile de aur pe-astă lume de amar. 
“Moartea succede vieţii, viaţa succede la moarte”,
 Alt sens n-are lumea asta, n-are alt scop, altă soarte;
 Oamenii din toate cele fac icoană şi simbol;
 Numesc sânt, frumos şi bine ce nimic nu însemnează,
 Împărţesc a lor gândire pe sisteme numeroase
 Şi pun haine de imagini pe cadavrul trist şi gol. 
Ce e cugetarea sacră? Combinare măiestrită
 Unor lucruri nexistente; carte tristă şi-ncâlcită,
 Ce mai mult o încifrează cel ce vrea a descifra. 
Ce e poezia? Înger palid cu priviri curate,
 Voluptos joc cu icoane şi cu glasuri tremurate. 
Strai de purpură şi aur peste ţărâna cea grea. 
Rămâneţi dară cu bine, sânte firi vizionare,
 Ce făceaţi valul să cânte, ce puneaţi steaua să zboare,
 Ce creaţi o altă lume pe-astă lume de noroi;
 Noi reducem tot la pravul azi în noi, mâini în ruină,
 Proşti şi genii, mic şi mare, sunet, sufletul, lumină, –
 Toate-s praf ... Lumea-i cum este ... şi ca dânsa suntem noi. 
