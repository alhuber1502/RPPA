Eanach Chúin

Má fhaighimse sláinte is fada bheidh trácht
 Ar an méid a bádh as Eanach Cuain. 
'S mo thrua 'márach gach athair 's máthair
 Bean is páiste' tá á sileadh súl! 
A Rí na nGrást a cheap neamh is párthas,
 Nar bheag an tábhacht dúinn beirt no triúr,
 Ach lá chomh breá leis gan gaoth ná báisteach
 Lán a bháid acu scuab ar shiúl. 

Nár mhór an t-íonadh ós comhair na ndaoine
 Á bhfeicáil sínte ar chúl a gcinn,
 Screadadh 'gus caoineadh a scanródh daoine,
 Gruaig á cíoradh 's an chreach á roinnt. 
Bhí buachaillí óg ann tíocht an fhómhair,
 Á síneadh chrochar, is a dtabhairt go cill. 
'S gurb é gléas a bpósta a bhí dá dtoramh
 'S a Rí na Glóire nár mhór an feall. 
